---
title: "Min oophp-sida"


views:
    byline:
        region: main
        template: anax/v2/block/default
        sort: 2
        data:
            meta:
                type: single
                route: block/byline
---

ME-sida för kursen oophp
=========================

[FIGURE src="image/tiny_me.png?w=200&cf&sharpen" class="right" caption="Förskoleåldern någonstans, lyckligt ovetandes om omvärlden."]

Jag har nu börjat tappa räkningen på antalet presentationer gjorda, men inte blir det mycket lättare för det.  

Jag heter Linnéa Olofsson och har bott i Stockholm hela mitt liv, fram tills typ nu egentligen. Mina föräldrar bor kvar i samma lägenhet på Södermalm som jag är uppvuxen i och själv har jag flyttat lite söder om stan, närmare bestämt till Sätra. Där bor i vanliga fall jag och min sambo på ett mindre antal kvadrat, men med planer om att flytta till större. Just nu har vi dock tillfälligt flyttat till Umeå istället för att sitta isolerade på våra vanliga 36 kvadrat. Det kändes lite roligare att sitta och titta ut över havet och kunna gå i skogen medan världen står på ända.

Familjen jag växt upp med består av mig, min syster och våra föräldrar, en väldigt typisk, vanlig Svensson-familj egentligen, fast vi heter Olofsson. Jag har egentligen aldrig hållt på med någon sport men blev scout tidigt och var väldigt aktiv med det i många år. Det var först för några år sedan jag valde att prioritera bort det för att utforska annat här i världen.  

[FIGURE src="image/umea.jpg?w=300&cf" class="left" caption="Utsikten från stugan och mitt nya pluggställe."]

På fritiden gör jag i vanliga fall lite diverse saker, framförallt har jag börjat med Aerial hoop vilket är superskoj! Dock har mina fritidssysselsättningar justerats lite efter skogen och just nu är jag mycket ute och springer, paddlar kajak och bakar kakor. Och juste, väldigt stora mängder brädspel spelas här i stugan, en ganska lagom och mysig sysselsättning där det finns många spel som är otroligt roliga. Min rekommendation just nu är Wingspan eller Mysterium, båda är fantastiska!

Innan jag började plugga kod jobbade jag på IKEA och gör det tekniskt sett fortfarande, även om jag är helt tjänstledig tills dess att vi flyttar tillbaka till Stockholm. På IKEA är jag främst köksdesigner och köksspecialist, men har även jobbat med logistik och lager samt haft en del att göra med produktkvalitet. Innan dess vart det lite jobb på förskola och sen har jag sedan tidigare 60hp Musikvetenskap.

När det kommer till kod så har jag hållt på med det sen utbildningen började och hittat många nya spännande saker. Jag ser fram emot att ha energi till att utforska det ännu mer framöver, nu när jag för tillfället inte jobbar vid sidan av studierna så kanske det till och med finns tid för något litet sidoprojekt.

Till slut slänger jag in en bild från ett äventyr jag gärna drömmer mig tillbaka till, Burning man. Det är inte varje dag man får en åktur på en snigel.

[FIGURE src="image/snail.jpg?w=600&cf&sharpen" class="center" caption="Snigel på tur!"]

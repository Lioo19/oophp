---
---
Redovisning kmom02
=========================

Kmom02 har rullat på förhållandevis bra och det känns som att det blir bättre och bättre ordning på koden. När det kommer till en jämförelse mellan UML och det verktyg som vi fick bekanta oss med i uppgiften med phpDoc, anser jag att de fyller två helt olika funktioner. UML-diagram och liknande skissas tidigt och skapas i samråd med andra stakeholders i det projekt man jobbar på, för att skapa en gemensam och tydlig bild över hur systemet ska fungera. Allt eftersom förfinas det och blir till ett allt bättre stöd för den eller de som programmerar systemet. PhpDocumentor är istället ett verktyg som automatgenererar dokumentation om koden medan den skapas och blir till en konkret källa om vad koden innehåller efter att den skapas, till skillnad från UMLen som existerar innan. UML är vad syftet med koden är, phpDoc är vad koden faktiskt blir. Make doc känns enkelt och som ett bra sätt att få ett bra stör om man behöver göra en projektöverlämning till någon som är oinsatt.  

När det kommer till gissa mitt nummer så upplevde jag videoserien som väldigt hjälpsam men hade ändå lite problem med att få ordning var variabler skickades och mellan vilka sidor. Framförallt var det klurigt med att få ordning på reset och hur den behövde fungera i ramverket då starten av sessionen tydligen skedde redan däri. Jag fick därför tänka om helt och göra en route i post som leder till init när variabeln startOver har ett värde. Så långt allt väl, men därefter kom nästa problem, när spelaren vinner eller förlorar spelet. I kmom01 hade jag gjort så att det helt enkelt kom upp ett meddelande som meddelade resultatet och sa att spelet hade resetats, men detta gick inte att få ordning på då det var beroende av att jag kunde avsluta sessionen helt. Därav hade spelaren kunnat fortsätta spela om jag gått vidare på samma spår även inuti ramverket. Jag valde därför att helt koda om och skapa en till vy, en winorlose.php, dit man redirectades om man vunnit eller förlorat och där formuläret är i princip helt borttaget, med undantag för just knappen startOver. Jag är mycket nöjd över att jag lyckades göra den anpassningen och tycker att den fungerar väldigt bra i spelet. Även om koden känns lite klumpig på sina håll känns det skönt att ändå fått ordning på det.  

Självklart finns det för och nackdelar med att koda både i och utanför ramverket. Ramverket är ju till för att stödja och förstärka och jag behövde exempelvis inte lägga något krut alls på att koda css för att spelet ändå skulle se hyfsat ut i ramverket. Sen kan jag uppleva det tidskrävande och svårnavigerat ibland, men det handlar ju enbart om hur van man är vid det och hur mycket man jobbat i det tidigare. Det känns avsevärt mycket lättare att förstå strukturen än jag upplevde det i design-kursen, vilket ju bekräftar detta. Som jag nämnt tidigare någon gång, är alla verktyg och ramverk och liknande väldigt kraftfulla och kan verkligen bidra till att underlätta arbetet, men de kräver i sin tur arbete och tid att komma in i och förstå. Man investerar mycket av den varan i början för att underlätta för sig själv senare, helt enkelt.  

TIL för det här momentet  är nog att jag aldrig kommer komma helt överens med git, jag har väldigt svårt att minnas alla kommandon och ordningen de ska exekveras i då jag inte upplever den som speciellt logisk. Tur att man kan gå in och kolla på gamla artiklar för stöttning!  

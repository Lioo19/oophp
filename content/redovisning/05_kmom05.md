---
---
Redovisning kmom05
=========================
Övningen kring PHP PDO och MySQL var visserligen bra på många sätt men väldigt överväldigande på grund av sin längd. Efter att ha kommit lite mer än halvvägs igenom valde jag att börja titta på uppgiften och istället återvända till artikeln vid ett senare tillfälle då jag inte upplevde att jag kunde ta till mig all information som gavs däri. Det visade sig vara ett bra beslut då jag fortsatte att läsa mig igenom den när jag körde fast och behövde en paus från uppgiften.  

När jag började lägga in koden i ramverket stötte jag ganska direkt på problem då jag inte lyckades få access för min user på själva redovisa-sidan, medan det fungerade utmärkt i terminalklienten. Efter lite stöttning av mos i chatten visade det sig handla om localhost vs 127.0.0.1, en bra sak att lägga på minnet när det trasslar. Jag började skriva koden efter videoserien men började fundera om jag inte inte upplevde det lättare att flytta över allt i kontrollern, vilket jag därmed gjorde. Som vanligt stötte jag på en handfull problem och en hel del frustration, men med chatten som stöd tog jag mig till slut igenom det. Insåg att jag definitivt borde ha lagt mer tid på min style i början av kursen (även om jag ansåg mig inte ha tid då heller) eftersom jag nu fick pilla en hel del med den för att få ordning på movie-sidan (och därmed även resten) men det var en bra övning att jobba med LESS igen och jag valde att basera mitt tema på ett av de vi gjorde i designkursen för att sedan frikostigt anpassa den.   

Jag stötte på problem med bilderna som jag ville få fram även i sökresultaten genom att hämta indexsidan, men som inte ville visa sig eftersom sidorna ligger olika i mappstrukturen. Efter lite pyssel lyckades jag lösa det genom att sätta if-satser i indexsidan för att checka om vissa variabler fanns med i data eller ej. Om de var satta till null hämtas bilderna från en plats, annars från en annan, beroende av vilken sida man är på och hur detta påverkar var i strukturen vi befinner oss. Måste ändå säga att det blev en lösning jag ändå är väldigt nöjd med!  

Efter att jag kommit in lite i det upplevde jag databasmodulen som ett bra stöd och kände egentligen att den gav samma typ av support som de övriga modulerna gett i tidigare moment. Upplever README-filen som bra och relevant och dessutom förhållandevis enkel att navigera i. Som med de andra modulerna behöver jag övning för ytterligare förståelse, och jag tycker fortfarande att den här kursen är väldigt svår, men jag märker också att det sakta men säkert går lite bättre. Kmom04 upplevde jag ändå rullade på bra och även om jag fick kämpa lite mer med detta så känns det skönt att det är avklarat.  

I filmdatabasen valde jag att hålla det enkelt, på grund av att jag halkade efter i kmom03 så har jag inte möjlighet att lägga min tid på extrakraven, framförallt inte nu när vi närmar oss projektet, som kommer bli en utmaning. Jag har gjort en framsida som visar alla filmer, en enkel CRUD-sida där man kan lägga till, radera eller editera, samt två olika sök-sidor, en för år och en för titel. Jag justerade lite i stylen och såg till att det fanns knappar på alla sidor för en enkel UX-upplevelse. Headern täcker dock det största behovet, så jag ansåg att det var viktigt att inte heller lägga med allt för många saker som stör. Självklart hade pagineringen och sorteringen ytterligare stöttat UXet, men det får jag prova vid ett annat tillfälle!  

TIL att om man råkar lämna verbose på i database config-filen så lämnar den en utskrift även om allt går bra i databas-uppkopplingen. Det tog mig en bra stund och många genomgångna filer för att lista ut varifrån det där meddelandet kom ifrån, så från och med nu ska jag se till att dubbelkolla att verbose är avstängt när det inte behövs.

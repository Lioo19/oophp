---
---
Redovisning kmom01
=========================

Då var kmom01 komplett och detta var mitt första möte med objektorientering i PHP. Jag har tidigare gått kursen objektorienterad python vilket jag upplever har hjälpt mig åtminstone nu i första momentet med att förstå konceptet kring hur objektorienteringen fungerar för det här språket, även om det finns markanta skillnader i hur de skrivs så är mycket av konceptet liknande.  

Det tog en bra stund att komma in i PHP igen, att både minnas allt från i höstas och sedan dessutom lägga på objektorienteringen på det. Det kändes riktigt tungt och segstartat, men jag förstår varför man väljer att lägga en uppgift av den här kalibern tidigt i kursen då man verkligen plockar fram gamla kunskaper. Momentet innehöll många olika delar och även om det absolut mesta kändes igen från tidigare var det en ansträngning att få ordning på det från tidigare samtidigt som man skulle lära sig att förstå objektorienteringen i just det här språket. Jag tror att jag hade föredragit att först få en liten, renodlad php-uppgift, som sedan byggdes på med objektorienteringen. Men jag tog ju mig igenom momentet ändå, så alltid något!  

Gissa numret-uppgiften kändes väldigt tuff. Det var svårt att ställa om till språket från första början, framförallt eftersom det beter sig så olika jämför med javascript som ju är det språk vi använt oss mest av på sistone. Jag tog mycket hjälp av videorna som mikael lagt upp, även om jag hade svårt att förstå exakt vad de förklarade i början. Jag har verkligen jobbat i små små myrsteg under det här momentet, tagit en liten sak i taget och försökt fira alla små vinster. Jag snurrade mycket i GET, POST och SESSION och min kod bestod periodvis av 80% echo/var_dump och 20% kod som faktiskt gjorde något, men jag antar att det är så man får göra för att lära sig.  

Jag valde att spara hela klassen i sessionen, då jag upplevde det som enklast, tydligast och mest flexibelt. Detta valet gjorde jag rätt tidigt då jag fortfarande kände mig väldigt obekant med hela konstruktionen och anledningen till valet fick bli att jag inte ville förvirra mig mer än nödvändigt.  

Jag bråkade en del med att få ordning på github och att ladda upp allt till mitt repo, men efter att ha gått tillbaka till designkursen och kollat (samt lagt in en bokmärke) på de sidor som hanterar hur git och github fungerar så känner jag mig lite mer trygg med det.  

Me-sidan är ju väldigt lik den från designkursen, men jag valde att hålla den väldigt simpel, för nu åtminstone. Jag vill kunna lägga fokus på objektorienteringen, så att jag har tid att förstå och smälta det vi lär oss. Självklart kliar det i fingrarna efter att anpassa och fixa så att det blir riktigt snyggt, men jag får tygla mig här, jag kommer halka efter om jag inte fokuserar på de essentiella sakerna.  

TIL för det här kursmomentet är att det inte går att justera css/html- klasser från php på samma sätt som javascript. Jag satt bra länge och försökte få mitt fomulär att försvinna helt vid förlust/vinst så att man inte kunde fortsätta gissa. Detta gick ju inte alls och efter många försök tänkte jag helt om och valde istället att helt enkelt göra en reset vid båda de tillfällena, så att om spelaren börjar gissa mer så gissar den på nästa nummer. Bra lärdom det där, att tänka om och tänka rätt.  
